# Diffy

## Introducere

Proiectul **DIFFY** propune un **mecanism diferențial** capabil să distribuie dinamic puterea a două motoare către două grade de libertate. Sistemul permite fie concentrarea puterii ambelor motoare pe o singură axă pentru a obține **forță** sau **viteză ridicată**, fie o alocare **echilibrată** între cele două axe. Această abordare optimizează eficiența energetică și performanța, fiind utilă în aplicații unde spațiul și resursele sunt limitate, cum ar fi roboții de explorare spațială.

Pentru realizarea proiectului, am urmat **pași specifici** oricărui proiect de inginerie: am analizat soluțiile existente, am proiectat mecanismul în **CAD** (Computer Aided Design), am realizat un prototip din **policarbonat**, apoi varianta finală din aluminiu la **CNC** (Computer Numerical Control) și **piese printate 3D**. Testele au validat comportamentul anticipat pe baza **calculelor cinematice** și au ajutat la identificarea componentelor care necesitau întărire sau reglaje.

Mecanismul a demonstrat atât flexibilitate funcțională, cât și durabilitate în condiții de stres. Am folosit **transmisii prin curele** cu pas mic pentru un **randament cât mai mare**. Modificările aduse pe parcurs, precum **înlocuirea materialelor** și **optimizarea programării**, au dus la o versiune finală **performantă** și **compactă**. Proiectul demonstrează aplicarea **eficientă** a principiilor de proiectare mecanică și control al puterii într-un sistem **inovator**, **modular** și **adaptabil**.

## Scop

Scopul acestui proiect este dezvoltarea unui **mecanism diferențial** capabil să utilizeze două motoare pentru acționarea a două grade de libertate, oferind o alocare **dinamică** a puterii. Sistemul permite fie concentrarea puterii ambelor motoare asupra unui singur grad de libertate, pentru a crește **forța** sau **viteza** de deplasare, fie distribuirea **echilibrată** a resurselor între cele **două axe** atunci când ambele trebuie acționate **simultan**. În comparație cu un sistem clasic, în care fiecare motor este **dedicat** unui singur **grad de libertate** și nu poate beneficia de contribuția celuilalt, mecanismul nostru **optimizează** utilizarea resurselor disponibile, crescând astfel eficiența energetică și performanța generală.

## Obiectiv

1. Proiectarea unui **sistem diferențial** cu două motoare DC, **optimizat** pentru a fi compact, modular, eficient energetic și care să acționeze **două ieșiri** fiind în **contact continuu**.
2. Realizarea unui **prototip funcțional**, folosind materiale **accesibile** pentru **reducerea costurilor** (policarbonat inițial, apoi aluminiu și PLA-CF).
3. Testarea și validarea performanței sistemului, inclusiv în condiții de **stres** și **utilizare îndelungată**, pentru a asigura **fiabilitatea** și **durabilitatea mecanismului**.
4. Integrarea elementelor de **programare** și **automatizare** în procesul de testare pentru a crește precizia și eficiența experimentelor.
5. Reiterarea analizei și îmbunătățirea designului, pe baza datelor experimentale și a comportamentului observat în timpul testelor pentru a asigura utilitatea mecanismului în cât mai multe **aplicații tehnice**.
